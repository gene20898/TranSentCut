กรุงโตเกียวได้รับเกียรติเป็นเจ้าภาพกีฬาโอลิมปิก เมื่อวันที่ 7 กันยายน พ.ศ. 2556 ในประชุมคณะกรรมการโอลิมปิกสากล สมัยที่ 123 ณ กรุงบัวโนสไอเรส ประเทศอาร์เจนตินา
นับเป็นครั้งที่ 3 ที่กรุงโตเกียวได้รับสิทธิ์เป็นเจ้าภาพโอลิมปิก ครั้งแรกเมื่อ ค.ศ. 1940 ได้รับสิทธิ์เป็นเจ้าภาพโอลิมปิกฤดูร้อนครั้งแรกของทวีปเอเชีย และเมืองซัปโปโรสำหรับโอลิมปิกฤดูหนาว แต่ได้ถอนตัวจากการแข่งขันเนื่องจากสงครามระหว่างจีนและญี่ปุ่น และกลับมาเป็นเจ้าภาพอีกครั้งในกีฬาโอลิมปิกฤดูร้อน 1964 (พ.ศ. 2507)
ซึ่งครั้งนี้ กรุงโตเกียวเป็นเมืองที่ 5 (และเมืองที่ 1 ในทวีปเอเชีย) ที่ได้จัดการแข่งขันกีฬาโอลิมปิกฤดูร้อนมากกว่า 1 ครั้ง รวมถึงกรุงโตเกียวก็ได้รับเกียรติเป็นเจ้าภาพกีฬาพาราลิมปิกฤดูร้อน 2020 สำหรับนักกีฬาคนพิการเช่นกัน

ในวันที่ 24 มีนาคม พ.ศ. 2563 จากสถานการณ์การระบาดทั่วของโคโรนาไวรัสในทั่วโลก ทำให้คณะกรรมการโอลิมปิกสากล (IOC) โดยโทมัส บัค ประธานคณะกรรมการโอลิมปิกสากล ได้ปรึกษาหารือกับชินโซ อาเบะ นายกรัฐมนตรีของประเทศญี่ปุ่น
ก่อนจะตัดสินใจร่วมกันในการเลื่อนการแข่งขันโอลิมปิกและพาราลิมปิกฤดูร้อนออกไปในปี พ.ศ. 2564 และออกแถลงการณ์ยืนยันเลื่อนจัดการแข่งขันโอลิมปิก 2020 และพาราลิมปิก 2020 ที่กรุงโตเกียว ประเทศญี่ปุ่น ออกไปเป็นเวลา 1 ปี อย่างเป็นทางการแต่ไม่ช้ากว่าปี พ.ศ. 2564
เพื่อความปลอดภัยของนักกีฬาและทุกฝ่ายที่เกี่ยวข้องกับโอลิมปิกและประชาคมโลก แต่ยังคงเป็นชื่อเดิม คือ โตเกียว 2020 ต่อไป

สำหรับการตัดสินใจเลื่อนการแข่งขันโอลิมปิกฤดูร้อน 2020 และพาราลิมปิกฤดูร้อน 2020 ออกไปเป็นเวลา 1 ปี 
นับเป็นครั้งแรกในประวัติศาสตร์ของการแข่งขันที่โอลิมปิกเลื่อน ในช่วงเวลาที่โลกไม่พบเจอกับสงคราม
โดยก่อนหน้านี้สงครามโลกครั้งที่ 1 และครั้งที่ 2 ได้ทำให้การแข่งขันโอลิมปิกฤดูร้อน 1916 ที่กรุงเบอร์ลิน โอลิมปิกฤดูร้อน 1940 ที่กรุงโตเกียว และโอลิมปิกฤดูร้อน 1944 ที่กรุงลอนดอน ต้องถูกยกเลิกการแข่งขัน

มหานครโตเกียวได้ตั้งกองทุนสำรองจำนวน 400 พันล้านเยน (มากกว่า 3 พันล้านดอลลาร์สหรัฐ) เพื่อให้ครอบคลุมค่าใช้จ่ายของการเป็นเจ้าภาพโอลิมปิกครั้งนี้
รัฐบาลญี่ปุ่นกำลังพิจารณาความจุของท่าอากาศยานนานาชาติโตเกียว และท่าอากาศยานนานาชาตินะริตะ เพื่อที่จะขยายให้รองรับการแข่งขันครั้งนี้
รวมถึงโครการสร้างรางรถไฟสายใหม่ ซึ่งมีการวางแผนที่จะเชื่อมโยงสนามบินทั้งสองจะสิ้นสุดที่สถานีรถไฟโตเกียว เพื่อลดระยะเวลาการเดินทางจากสถานีรถไฟโตเกียวไปยังท่าอากาศยานนานาชาติโตเกียวจาก 30 นาที เหลือ 18 นาที และจากสถานีรถไฟโตเกียวไปยังท่าอากาศยานนานาชาตินะริตะจาก 55 นาที เหลือ 36 นาที
โดยโครงการนี้ต้องใช้งบประมาณ 400 พันล้านเยน
นอกจากภาครัฐแล้ว ภาคเอกชนยังสนับสนุนการลงทุนอีกด้วย แต่บริษัทรถไฟอีสต์ เจอาร์ ก็ยังมีการวางแผนเส้นทางรถไฟใหม่จากสถานีรถไฟทามาชิไปยังท่าอากาศยานนานาชาติโตเกียวด้วยเช่นกัน
กองทุนนี้ยังมีการวางแผนที่จะเร่งโครงการทางพิเศษชุโตะ ทางพิเศษโตเกียวไงคัน ทางพิเศษเคนโอะ และปรับปรุงทางด่วนอื่นๆในพื้นที่
นอกจากนี้ยังมีแผนที่จะขยายระบบคมนาคมไร้คนขับ (สายยุริกะโมะเมะ) จากสถานีที่มีอยู่คือ สถานีโทะโยะซุ ไปยังอาคารใหม่ของสถานีคาจิโดกิ ซึ่งผ่านหมู่บ้านนักกีฬา แม้ว่ายุริกะโมะเมะยังไม่สามารถที่จะให้บริการ ซึ่งเพียงพอต่อการใช้บริการเป็นจำนวนมากในเขตโอะไดบะ ที่เป็นหนึ่งในพื้นที่บริการของยุริกะโมะเมะ

วันนี้ (4 ส.ค.) นพ.บุญ วนาสิน ประธานกรรมการ บริษัท ธนบุรี เฮลท์แคร์ กรุ๊ป และผู้ก่อตั้งและผู้บริหารเครือโรงพยาบาลธนบุรี ให้สัมภาษณ์ผ่านรายการ ‘เจาะลึกทั่วไทย Inside Thailand’ ถึงกรณีการเจรจาเพื่อซื้อวัคซีน mRNA 20 ล้านโดสจาก BioNTech
โดยระบุว่า ปัญหาของเราที่ไม่สามารถนำเข้าได้อย่างที่ทราบว่าต้องนำเข้าโดยภาครัฐ ซึ่งการซื้อวัคซีน mRNA มีการดีลกับหลายเอเจนต์หลายประเทศ โดยรวมแล้วประมาณ 20 ล้านโดส

นพ.บุญ ยังกล่าวถึงหน่วยงานรัฐที่เป็นตัวแทนไปเจรจาว่า เขาพยายามช่วยเรา แต่เขาทำไม่ได้ คิดว่าคงไม่สำเร็จ เพราะเรารอมา 3 เดือนแล้ว โดนยึดมัดจำมา 2 ครั้งแล้ว ก็ยังไม่สำเร็จ
แต่ไม่เป็นไร ส่วนหน่วยงานรัฐที่ว่านั้นเป็นหน่วยงานไหนตนไม่สามารถระบุได้โดยตรง แต่มีเอกสารที่หลุดออกมาคงเปิดเผยได้คือ น้องชายของตนเองไปติดต่อกับหน่วยงานหนึ่งของกระทรวงกลาโหมที่รับปากและมีใบมอบอำนาจชัดเจนจริง

“คิดว่า 90% คงไม่ได้แล้ว เอาเข้ามาไม่ได้แล้ว เขาก็มีเจตนาดีที่จะช่วยกัน แต่ก็คงจะไม่สามารถผ่านอุปสรรคต่างๆ ไม่ได้”
นพ.บุญกล่าวถึงหน่วยงานรัฐ ที่มาช่วยติดต่อเจรจาเพื่อซื้อวัคซีนชนิด mRNA จำนวน 20 ล้านโดส
นอกจากนี้ นพ.บุญ ยังได้เปิดเผยเพิ่มเติมว่าตนเองติดต่อหน่วยงานรัฐอื่นๆ หลายหน่วยงาน เช่น ศิริราชพยาบาล เป็นต้น

ทั้งนี้ นพ.บุญ กล่าวอีกว่า ขณะนี้ก็มีการติดต่อจากรัฐบาลซึ่งกำลังจัดหาวัคซีนเพื่อที่รัฐบาลจะได้จัดซื้อด้วยตัวเอง
ซึ่งตนเองยินดีให้ความร่วมมือเต็มที่ และเราก็พยายามขอร้องให้รัฐบาลซื้อวัคซีน mRNA มานานแล้ว
ทั้งนี้ บริษัท ธนบุรี เฮลท์แคร์ กรุ๊ป จำกัด (มหาชน) รายงานต่อตลาดหลักทรัพย์วานนี้ (3 ส.ค.) ชี้แจงกรณีข่าวการจัดหาวัคซีนโควิด-19 ชนิด mRNA
โดยมีเนื้อหาดังนี้ ตามที่ได้มีสํานักข่าวแห่งหนึ่งได้ระบุว่า นายแพทย์บุญ วนาสิน ให้สัมภาษณ์ถึงการนําเข้าวัคซีนโควิด-19 ชนิด mRNA ร่วมกับกระทรวงกลาโหม โดยจะมีการทําสัญญาภายในสัปดาห์นี้ และระบุว่าสามารถนําเข้ามาภายในเดือนสิงหาคมนั้น บริษัท ธนบุรี เฮลท์แคร์ กรุ๊ป จํากัด (มหาชน) (THG) ขอชี้แจงว่า นายแพทย์บุญ ไม่ได้เป็นผู้ให้ข้อมูลที่มีเนื้อหาดังกล่าวแก่สํานักข่าวและได้ดําเนินการแจ้งให้สํานักข่าวแก้ไขเป็นที่เรียบร้อยแล้ว
อนึ่ง THG ยืนยันว่า การติดต่อนําเข้าวัคซีน mRNA และวัคซีนอื่น ๆ ยังดําเนินการอย่างต่อเนื่องและอย่างสุดความสามารถ เพื่อให้สามารถนําวัคซีนมาช่วยให้ประเทศชาติพ้นวิกฤติให้เร็วที่สุด 
เช่นเดียวกับทางกระทรวงกลาโหม นำโดย พล.ท.คงชีพ ตันตระวาณิชย์ โฆษกกระทรวงกลาโหม ที่วานนี้ (3 ส.ค.) ได้ออกมาปฏิเสธกระแสข่าวว่าเป็นหน่วยงานรัฐที่ดีลเอกชนร่วมนำเข้าวัคซีนไฟเซอร์เช่นกัน
“ขอยืนยันว่า ขณะนี้กระทรวงกลาโหมและหน่วยงานในสังกัด ยังไม่มีแผนหรือความตกลงร่วมกับหน่วยงานภาคเอกชนใด ๆ ในการสั่งซื้อหรือนำเข้าวัคซีนไฟเซอร์แต่อย่างใด
และที่ผ่านมากระทรวงกลาโหมก็ยังไม่เคยติดต่อตรงกับ บริษัท ไฟเซอร์ (ประเทศไทย) จำกัด ต่อเรื่องดังกล่าว”

ฟาบินโญ กองกลางคนสำคัญขยายสัญญากับ ลิเวอร์พูล ออกไปจนถึงปี 2026 เป็นที่เรียบร้อย
สำหรับ ฟาบินโญ ย้ายจาก โมนาโก มาอยู่กับ ลิเวอร์พูล เมื่อปี 2018 ซึ่งเจ้าตัวก็ถือเป็นกำลังสำคัญของทีมมาตลอดหลังลงสนามไปทั้งหมด 122 เกมทำได้ 3 ประตูกับ 7 แอสซิสต์
นอกจากนั้นดาวเตะทีมชาติบราซิล ยังช่วย “หงส์แดง” กวาดแชมป์มาครองถึง 4 รายการ ประกอบด้วย ยูฟ่า แชมเปียนส์ ลีก, ยูฟ่า ซูเปอร์ คัพ, พรีเมียร์ลีก อังกฤษ และฟีฟ่า คลับ เวิลด์ คัพ
ก่อนหน้านี้มีข่าวว่า ลิเวอร์พูล เตรียมต่อสัญญาระยะยาวกับ ฟาบินโญ กระทั่งล่าสุด “หงส์แดง” ก็ได้แถลงว่าแข้งวัย 27 ปียืดสัญญากับทีมออกไปเป็นที่เรียบร้อย หลังก่อนหน้านี้เพิ่งขยายสัญญากับ เทรนต์ อเล็กซานเดอร์-อาร์โนลด์ ถึงปี 2025
โดย ฟาบริซิโอ โรมาโน ผู้สื่อข่าวคนดัง ระบุว่า ฟาบินโญ ต่อสัญญากับทีมดังในถิ่น แอนฟิลด์ ไปถึงเดือน มิ.ย. ปี 2026
ทั้งนี้มีรายงานเพิ่มเติมว่าผู้เล่นคนต่อไปที่จะขยายสัญญาระยะยาวกับ ลิเวอร์พูล คือ อลีสซง เบ็คเกอร์ ผู้รักษาประตูทีมชาติบราซิล

สธ.ทยอยจัดส่งวัคซีนไฟเซอร์แล้ว ไป รพ.พื้นที่ กทม.และปริมลฑล ฉีดบูสเตอร์โดสบุคลากรด่านหน้า และจะส่งให้ครบทุกจังหวัด พื้นที่ไหนพร้อมฉีดก่อนได้เลย
เมื่อวันที่ 4 ส.ค. นพ.โอภาส การย์กวินพงศ์ อธิบดีกรมควบคุมโรค กล่าวถึงการจัดส่งวัคซีนไฟเซอร์ล็อตบริจาค 1.5 ล้านโดส ว่า วันนี้ได้เริ่มทยอยจัดส่งไปยัง รพ.ใน กทม.และปริมณฑลแล้ว เพื่อฉีดเป็นบูสเตอร์โดสหรือเข็มที่ 3 ให้กับบุคลากรทางการแพทย์และสาธารณสุขด่านหน้า
โดยประสานกับ รพ.รามาธิบดี รพ.ศิริราช และ รพ.จุฬาลงกรณ์ ถ้ามีความพร้อมก็จัดส่งได้เลย ส่วนในต่างจังหวัดประสานกับ รพ.ในปริมณฑล
ด้าน นพ.สุระ วิเศษศักดิ์ รองปลัดกระทรวงสาธารณสุข (สธ.) ในฐานะประธานคณะทำงานด้านบริหารจัดการการให้บริการวัคซีนไฟเซอร์ กล่าวว่า ในวันนี้เริ่มมีการกระจายวัคซีนลงไป คาดว่าพื้นที่ กทม.และปริมณฑลจะได้รับวัคซีนก่อน
ทั้งนี้ ทั่วประเทศจะได้รับวัคซีนครบทุกจังหวัด เพื่อเร่งฉีดกระตุ้นเข็ม 3 ให้กับบุคลากรทางการแพทย์และสาธารณสุขด่านหน้า ซึ่งจะทยอยส่งไปให้
เบื้องต้นจะส่งไปจำนวน 50% ของบุคลากรที่ได้ลงชื่อตามความสมัครใจไว้ในแต่ละ รพ.
คาดว่าจะมีการดีเดย์ฉีดพร้อมกันทั่วประเทศใน 2-3 วันนี้ แต่พื้นที่ไหนที่ได้รับวัคซีนแล้วก็ฉีดก่อนได้เลย
“ความโปร่งใสของข้อมูลการฉีดวัคซีนไฟเซอร์ในแต่ละรพ. สามารถเช็กรายชื่อบุคลากรที่มีความประสงค์รับวัคซีนกระตุ้นเข็มที่ 3 ได้ ส่วนประชาชนทั่วไปก็สามารถตรวจสอบข้อมูลนี้ได้เช่นกัน เนื่องจากเมื่อมีการฉีดวัคซีนทุกโดส จะต้องมีการรายงานผลเข้ามาที่ MOPH IC ของ สธ.”
นพ.สุระกล่าว

เชฟเชนโก วัย 44 ปี ได้รับการแต่งตั้งเข้ามาคุมทีมชาติยูเครน เมื่อปี 2016 
โดยผลงานล่าสุดคือการพาทีมเข้ารอบก่อนรองชนะเลิศยูโร 2020 ซึ่งพวกเขาพ่ายต่อทีมชาติอังกฤษ 0-4 ในรอบดังกล่าว
สำหรับเชฟเชนโก เริ่มต้นค้าแข้งกับดีนาโม เคียฟ ก่อนจะย้ายไปสร้างชื่อกับ เอซี มิลาน เมื่อปี 1999 
หลังจากนั้นเขาไปเล่นให้เชลซี เมื่อปี 2006 และถูกปล่อยืมกลับไปเล่นให้มิลาน เมื่อปี 2008
จากนั้นบอกลาเชลซีอย่างถาวรเพื่อกลับไปเล่นให้ดีนาโม เคียฟ ในปีต่อมา และสุดท้ายเลิกเล่นเมื่อปี 2012

เมื่อวันที่ 4 ส.ค.64 ​น.ส.ลัดดา แซ่ลี้ รองโฆษกสำนักงานประกันสังคม (สปส.) เปิดเผยถึงการรับสิทธิรับเงินช่วยเหลือเยียวยาผู้ประกันตนมาตรา 33 ที่ได้รับผลกระทบจากคำสั่งล็อกดาวน์พื้นที่สีแดงเข้ม รวม 13 จังหวัด 9 ประเภทกิจการว่า
ขณะนี้มีผู้ประกันตนมาตรา 33 จำนวนกว่า 3.1 ล้านคน ที่มีสัญชาติไทย จะได้รับเงินเยียวยาจากรัฐบาลคนละ 2,500 บาท
สำนักงานประกันสังคมจะจ่ายครั้งเดียว โดยโอนผ่านบัญชีพร้อมเพย์เลขบัตรประชาชนเท่านั้น
ซึ่งเงินเยียวยาจะเริ่มโอนเงินรอบแรกในวันที่ 4 – 6 ส.ค.64 ส่วนที่เหลือจะทยอยโอนให้ทุกวันศุกร์ของสัปดาห์ถัดไป
โดยผู้ประกันตนมาตรา 33 สามารถตรวจสอบสิทธิรับเงินเยียวยา ผ่านเว็บไซต์ www.sso.go.th
น.ส.ลัดดา กล่าวอีกว่า ขอเตือนไปยังผู้ประกันตนมาตรา 33 ขณะนี้พบพวกมิฉาชีพได้จัดทำ google form และส่งข้อความผ่าน SMS ปลอม ไปสอบถามข้อมูล ส่วนตัว เพื่อหลวกลวงให้ผู้ประกันตนแจ้งความประสงค์รับเงินเยียวยา 2,500 บาท
และให้กรอกเลขบัตรประจําตัวประชาชน เบอร์โทรศัพท์ติดต่อ และข้อมูลส่วนตัวอื่นๆ จนนำไปกดลิงค์เพื่อยืนยัน
ซึ่งเป็นการใช้ความสับสนของผู้ประกันตนมาเป็นกลลวง ที่อาจนำมาซึ่งความเสียหาย ทั้งทรัพย์สิน และการโจรกรรมข้อมูลส่วนบุคคล ของพวกมิฉาชีพจะนำไปใช้ประโยชน์ในทางมิชอบ
สำนักงานประกันสังคมจึงขอเตือนให้ผู้ประกันตน โปรดระมัดระวังอย่าหลงเชื่อเป็นอันขาด
ด้วยความห่วงใยจากสำนักงานประกันสังคม หากผู้ประกันตนมีข้อสงสัยติดต่อสอบถามที่สายด่วนสำนักงานประกันสังคม 1506

7 ส.ค. 64 พนักงานสอบสวน สน.คันนายาว นำตัว นาย ธนภัทร ชนะกูลพิศาล อายุ 21 ปี หรือ ทอย ทอย นักแสดงซีรีย์วาย ผู้ต้องหาที่ก่อเหตุใช้มีดแทง นส. ชัชสรัญ สุวรรณกิจ อายุ 25 ปี แฟนสาวเสียชีวิตภายในหมู่บ้านแห่งหนึ่ง ซอยเลียบคลองสอง ซอย 12 - 14 ย่านคลองสามวา จังหวัดกรุงเทพมหานคร เกิดเหตุเมือวันที่ 6 ส.ค. 64 ที่ผ่านมา ออกจากห้องควบคุมมาสอบปากคำเพิ่มเติม ก่อนจะคุมตัวขึ้นรถควบคุมส่งไปฝากขังยังศาลอาญามีนบุรี
โดยระหว่างที่ตำรวจคุมตัว นายธนภัทร หรือ ทอยทอย ขึ้นรถไปยังศาลผู้ต้องหา ระบุว่า "ขอโทษพี่พิมกับพ่อแม่เขานะครับ แต่ผมอยากขอโทษต่อหน้ามากกว่า
ทั้งนี้ผู้สื่อข่าวถามต่อว่า มีโอกาสอยากจะไปขอขมาไหม เจ้าตัวตอบสั้นๆ ว่า ไปแน่นอนครับ"
ด้าน พ.ต.ท. วีระ งามเลิศ รองผู้กำกับสอบสวน เปิดเผยว่า ในเบื้องต้นวันนี้เจ้าหน้าที่ได้นำตัวมาสอบปากคำเพิ่มเติม ในการลงบันทึกถ้อยคำ โดยผู้ต้องหาให้การปฏิเสธทุกข้อกล่าวหาในชั้นพนักงานสอบสวนพร้อมกับอ้างว่าจะให้การในชั้นศาลเพียงเท่านั้น  และท้ายคำร้องของการฝากขังพนักสอบสวนบันทึกข้อความคัดค้านการประกันตัวในชั้นพนักสอบสวน
ขณะที่ทนายความของผู้ต้องหาระบุว่าวันนี้ได้เตรียมหลักทรัพย์จำนวน 4 แสนบาทเพื่อยื่นขอประกันตัว ทอย ทอย ที่ชั้นศาล และอยู่ระหว่างการรอศาลพิจารณาว่าจะอนุมัติให้ปล่อยตัวชั่วคราวหรือไม่

เมื่อวันศุกร์ กลุ่มตาลิบันเข้ายึดเมืองซารันจ์ในประเทศอัฟกานิสถานไว้ได้ และสังหารหัวหน้าศูนย์สื่อและข้อมูลของรัฐบาลในกรุงคาบูล ถือเป็นเหตุการณ์ที่รัฐบาลอัฟกันซึ่งได้รับการสนับสนุนจากชาติตะวันตกถูกโจมตีสองครั้งติดต่อกัน ตามรายงานของสำนักข่าวรอยเตอร์
โฆษกตำรวจในจังหวัดนิมรอสทางตอนใต้ของประเทศระบุว่า เมืองซารันจ์ซึ่งเป็นเมืองเอกของจังหวัดถูกกลุ่มตาลิบันยึดครองเนื่องจากขาดกองกำลังสนับสนุนจากรัฐบาล กลุ่มตาลิบันได้เพิ่มท่าทีเชิงรุกมากขึ้นเพื่อกลับมาใช้กฎหมายอิสลามที่เข้มงวด หลังกลุ่มดังกล่าวถูกกองกำลังสหรัฐฯ ถอนอำนาจไปเมื่อปีค.ศ. 2001 
กลุ่มตาลิบันยังต่อสู้เพื่อเอาชนะรัฐบาลอัฟกันที่สหรัฐฯ สนับสนุน ขณะที่กองกำลังต่างชาติถอนตัวออกจากประเทศหลังดำเนินสงครามมา 20 ปี
ในช่วงไม่กี่เดือนมานี้ กลุ่มตาลิบันเข้ายึดครองพื้นที่หลายสิบแห่งรวมถึงจุดผ่านแดน และสร้างแรงกดดันไปยังเมืองเอกของจังหวัดต่างๆ รวมทั้งเมืองเฮรัตและเมืองกันดาฮาร์ ขณะที่กองกำลังต่างชาติถอนตัวออกจากพื้นที่
เมืองซารันจ์เป็นเมืองเอกของจังหวัดเมืองแรกที่ถูกกลุ่มตาลิบันยึดครอง นับตั้งแต่สหรัฐฯ ทำข้อตกลงถอนกองกำลังสหรัฐฯ กับกลุ่มดังกล่าวเมื่อเดือนกุมภาพันธ์ปีที่แล้ว
แหล่งข่าวท้องถิ่นระบุว่า กลุ่มตาลิบันเข้ายึดสำนักงานของผู้ว่าการจังหวัด สำนักงานใหญ่ตำรวจ และค่ายใกล้กับชายแดนอิหร่าน
แหล่งข่าวกลุ่มตาลิบันระบุว่า กลุ่มดังกล่าวเฉลิมฉลองการยึดครองเมืองซารันจ์ และการยึดครองครั้งนี้จะเป็นขวัญกำลังใจต่อนักรบตาลิบันในจังหวัดอื่นๆ ผู้บังคับบัญชากลุ่มตาลิบันที่ไม่เปิดเผยนามรายหนึ่งกล่าวว่า เมืองซารันจ์มีความสำคัญทางยุทธศาสตร์เนื่องจากอยู่บนชายแดนอิหร่าน
นอกจากนี้ กลุ่มตาลิบันยังสังหารนายดาวา ข่าน เมนาพาล หัวหน้าศูนย์สื่อและข้อมูลของรัฐบาลในกรุงคาบูล เพื่อตัดกำลังของรัฐบาลประธานาธิบดีอัชราฟ กานี ที่มาจากการเลือกตั้งแบบประชาธิปไตย
นายรอส วิลสัน อุปทูตสหรัฐฯ ในอัฟกานิสถาน ทวีตข้อความแสดงความเสียใจต่อการเสียชีวิตของนายเมนาพาล ที่เขาระบุว่า เป็นเพื่อนผู้ให้ข้อเท็จจริงแก่ชาวอัฟกันทุกคน นายวิลสันยังระบุด้วยว่า การสังหารเหล่านี้เป็นการ “ดูหมิ่นสิทธิมนุษยชนและเสรีภาพในการพูดของชาวอัฟกัน”

นายแพทย์ แอนโธนี เฟาชี่ ผู้เชี่ยวชาญชั้นนำด้านโรคติดต่อของสหรัฐฯ แสดงความกังวลว่า การระบาดของโควิด-19 ในประเทศกำลังเผชิญสถานการณ์มีแนวโน้มจะเลวร้ายลงเรื่อยๆ เนื่องจากจำนวนผู้ติดเชื้อไวรัสสายพันธุ์เดลตาที่พุ่งขึ้นอย่างต่อเนื่อง
นพ.เฟาชี่ ซึ่งดำรงตำแหน่งที่ปรึกษาด้านการแพทย์ของประธานาธิบดี โจ ไบเดน และผู้อำนวยการสถาบันโรคภูมิแพ้และโรคติดเชื้อแห่งชาติสหรัฐฯ กล่าวระหว่างการให้สัมภาษณ์ในรายการ This Week ทางสถานีโทรทัศน์ ABC ในวันอาทิตย์ว่า “ทุกอย่างจะเลวร้ายลง” และชี้ว่า สิ่งที่เกิดขึ้นนั้นเป็นเพราะคนจำนวนหลายล้านคนที่ยังไม่ได้รับวัคซีนโควิด-19 ซึ่งทำให้สหรัฐฯ ต้องเผชิญกับ “ความเจ็บปวดและความทุกข์ทรมาน”หลังอัตราผู้ป่วยโควิด-19 รายใหม่เพิ่มขึ้นอย่างรวดเร็วในช่วงไม่กี่สัปดาห์ที่ผ่านมา
ชาวอเมริกันบางส่วนที่ยังไม่ได้รับวัคซีนยอมรับว่า กำลังพิจารณาจะเข้ารับการฉีดแล้ว แต่ประชาชนอีกนับล้านยังอ้างเหตุผลต่างๆ เพื่อที่จะไม่รับวัคซีนต่อไป ไม่ว่าเจ้าหน้าที่ด้านการแพทย์ทั้งหลายจะเฝ้าร้องขอมากเท่าใดก็ตาม
ในการสัมภาษณ์ล่าสุด นพ.เฟาชี่ ระบุว่า การเข้ารับการฉีดวัคซีนจะช่วย “ปกป้องตนเองจากอาการป่วยหนักรุนแรง หรือแม้กระทั่งการเสียชีวิต ขณะที่ผู้ที่ยังไม่ได้รับการฉีดวัคซีนคือผู้ที่ส่งเสริมให้มีการแพร่กระจายของไวรัส”
ล่าสุด สหรัฐฯ รายงานตัวเลขผู้ติดเชื้อใหม่รายวันที่กว่า 70,000 คน ซึ่งเป็นการเพิ่มขึ้นจากตัวเลขเกือบ 60,000 รายต่อวันในช่วง 6 สัปดาห์ก่อนมาสู่ระดับที่เคยบันทึกไว้ล่าสุดเมื่อเดือนกุมภาพันธ์ โดยสาเหตุที่ทำให้จำนวนผู้ติดเชื้อเพิ่มขึ้นอย่างมากนั้นคือ การแพร่กระจายของเชื้อไวรัสสายพันธุ์เดลตา ที่มีการพบครั้งแรกในอินเดีย

สื่อท้องถิ่นรายงานยอดผู้ติดเชื้อโควิด-19 ในญี่ปุ่นทะลุ 1 ล้านรายในวันศุกร์ที่ผ่านมา หลังยังพบการระบาดหนักของเชื้อกลายพันธุ์เดลตาในกรุงโตเกียวซึ่งเป็นเจ้าภาพจัดการแข่งขันโอลิมปิกในเวลานี้
การระบาดของเชื้อกลายพันธุ์เดลตาในญี่ปุ่น นับเป็นตัวแปรสำคัญที่ทำให้ยอดผู้ติดเชื้อในประเทศพุ่งสูงในเวลานี้ โดยเฉพาะในกรุงโตเกียว และพื้นที่โดยรอบ จนทำให้ยอดผู้ติดเชื้อสะสมพุ่งทะลุ 1 ล้านรายด้วยความรวดเร็ว 
ขณะที่ผู้ติดเชื้อรายวัน เมื่อวันศุกร์ที่ผ่านมาอยู่ที่ 15,645 ราย ซึ่งนับว่าสูงสุดทำลายสถิตินับตั้งเริ่มพบการระบาดเมื่อปีที่แล้ว เฉพาะในกรุงโตเกียวมีผู้ติดเชื้อเพิ่ม 4,515 ราย สูงสุดเป็นอันดับสองรองจากวันพฤหัสบดีที่มีผู้ติดเชื้อรายใหม่ถึง 5,402 ราย 
ขณะที่จังหวัดคานากาวะมีผู้ติดเชื้อรายใหม่ 2,082 ราย เพิ่มขึ้นถึงสี่เท่าในเวลาเพียงไม่ถึง 2 สัปดาห์ เช่นเดียวกับโอซากา จังหวัดใหญ่ที่สุดทางตะวันตกก็มีจำนวนผู้ติดเชื้อทำลายสถิติที่ 1,310 ราย

ทั้งนี้ จำนวนผู้ติดเชื้อโควิด-19 ในญี่ปุ่นเพิ่มขึ้นมาถึง 144,000 ราย นับตั้งแต่เริ่มเปิดฉากการแข่งขันกีฬาโอลิมปิกเมื่อวันที่ 23 กรกฎาคม เป็นต้นมา ขณะที่นายโยชิฮิเดะ ซูกะ นายกรัฐมนตรีญี่ปุ่นย้ำว่า เขาไม่คิดว่าอัตราการติดเชื้อที่เพิ่มมากขึ้นจะเกี่ยวข้องกับการจัดการแข่งขันโอลิมปิกแต่อย่างใด และยังไม่ประกาศใช้ภาวะฉุกเฉินทั่วประเทศ โดยเชื่อว่าแต่ละจังหวัดยังสามารถบริหารจัดการได้
ส่วนการตัดสินใจว่าจะให้มีผู้ชมเข้าชมการแข่งขันพาราลิมปิกที่จะจัดขึ้นในวันที่ 4 สิงหาคม-5 กันยายนนี้หรือไม่ จะให้คำตอบอีกครั้งหลังการแข่งขันโอลิมปิกเสร็จสิ้น

สะท้อนชัดเจนจากภาพการเสียชีวิต “นอกโรงพยาบาล” “นอกสถานที่รักษา” กลายเป็นการเสียชีวิตในบ้าน เสียชีวิตตามริมถนน หนทาง หรือในที่สาธารณะ
นับตั้งแต่วันที่ 20 ก.ค.ที่ผ่านมา จากเหตุผู้ป่วยติดเชื้อนอนเสียชีวิตกลางซอย ใจกลางเมืองหลวง ต่อเนื่องจนถึงปัจจุบันมีรายงานกลุ่มเสี่ยงและผู้ติดเชื้อที่เข้าไม่ถึงการรักษา เสียชีวิตอยู่ภายในบ้าน และริมทางสาธารณะรายวัน
“กลุ่มเปราะบาง”อย่างคนจน คนป่วย คนพิการ ผู้สูงอายุ คนไร้บ้าน  เป็นกลุ่มเสี่ยงหลักที่น่ากังวล เนื่องจากลำพังใช้ชีวิตปกติก็ยากลำบากอยู่แล้ว  เมื่อเจอวิกฤติกลุ่มเปราะบางจึงแทบแตกสลาย โดยเฉพาะคนไร้บ้าน คนเร่ร่อน ยิ่งวิกฤติ ซ้ำๆ ยิ่งตกอยู่ในภาวะอันตราย
จำนวนคนไร้บ้านมีเท่าไหร่  ระบุไม่ได้แน่ชัด  แต่ก่อนหน้าการเกิดโรคระบาดโควิด-19 เคยมีโครงการสำรวจแจงนับคนไร้บ้านทั้งประเทศ ปี 2562 โดยกรมพัฒนาสังคมและสวัสดิการ กระทรวงพัฒนาสังคมและความมั่นคงของมนุษย์(พม.) ร่วมกับสถาบันวิจัยสังคม สำนักงานกองทุนสนับสนุนการสร้างเสริมสุขภาพ(สสส.) จุฬาลงกรณ์มหาวิทยาลัย และเครือข่ายอีกจำนวนมาก 
ใช้วิธีการสำรวจแบบแจงนับแต่ละพื้นที่ในคืนเดียว เพื่อลดความเสี่ยงการนับซ้ำ เก็บข้อมูลในเขตเทศบาลเล็กและขนาดกลางในแต่ละจังหวัด

นายอมรเทพ จาวะลา ผู้ช่วยกรรมการผู้จัดการใหญ่ สำนักวิจัย ธนาคาร ซีไอเอ็มบี ไทย เปิดเผยในงานโอกาสวันอาเซียน ซึ่งตรงกับวันที่ 8 เดือน 8 ของทุกปี ว่า การรวมกลุ่มของอาเซียนที่จะก้าวไปสู่ RCEP นั่นคือ 10 ประเทศอาเซียน รวมกับ 5 ประเทศในเอเชียแปซิฟิก คือ จีน เกาหลีใต้ ญี่ปุ่น ออสเตรเลีย นิวซีแลนด์ และจะมีอินเดียตามมาประเทศที่ 6
ซึ่งประเทศสมาชิกที่มากขึ้นจะเพิ่มโอกาสการค้าการลงทุนในภูมิภาคเพื่อรับมือกับวิกฤตโควิดที่ฉุดเศรษฐกิจแต่ละประเทศชะลอตัว ดังนั้น การค้าการลงทุนในภูมิภาคจะช่วยให้อาเซียนพลิกโอกาสขึ้นมาเติบโตได้ดีขึ้นหลังยุคโควิดเป็นต้นไป
มาตรการล็อกดาวน์ที่จำกัดกิจกรรมเศรษฐกิจในหลายประเทศ การฉีดวัคซีนในภูมิภาคนี้ล่าช้า รวมทั้งจำนวนผู้ติดเชื้อสูง ส่งผลให้การค้าการลงทุนปีนี้ รวมถึงอุปสงค์ในแต่ละประเทศชะลอตามไปด้วย
อย่างไรก็ดี การส่งออกของแต่ละประเทศยังมีศักยภาพเติบโตได้ดี อยู่ในระดับที่สูงราว 15-20% ในปีนี้ และจะเป็นปัจจัยสนับสนุนต่อเนื่องไปถึงปีหน้า 
สืบเนื่องจากการที่ชาติพันธมิตร 10 ประเทศมีโอกาสที่จะร่วมมือกับชาติอื่นๆ ในภูมิภาคที่เรียกว่า RCEP และมีการเจรจาการค้าเสรี FTA กับประเทศนอกกลุ่มเพิ่มเติม
อาเซียนแสดงให้เห็นว่าโลกาภิวัตน์สามารถสนับสนุนประเทศขนาดเล็กให้ได้ประโยชน์จากการเติบโตการค้าโลกได้ และเป็นส่วนสำคัญที่ช่วยบรรเทาผลกระทบจากการชะลอตัวภายในประเทศจากปัญหาโควิด
อาเซียนมีโอกาสทางธุรกิจสำหรับนักลงทุนไทย เพราะแต่ละประเทศมีศักยภาพ ด้วย 3 ปัจจัย คือ เศรษฐกิจโตเร็ว ชนชั้นกลางเพิ่มต่อเนื่องสะท้อนภาพกำลังซื้อที่ดี และการเชื่อมโยงกับภูมิภาคอื่น เป็นปัจจัยสำคัญที่จะเห็นภาพของอาเซียนยังเป็นศักยภาพที่เติบโตได้ในอนาคต

วิกฤติโรคโควิด-19 ที่แพร่ระบาดไปทั่วโลกตั้งแต่ปีที่แล้ว ส่งผลให้ผู้คนล้มป่วยและเสียชีวิตเป็นจำนวนมาก อีกทั้งยังสร้างหายนะทางเศรษฐกิจในระดับใหญ่หลวง 
อย่างไรก็ตาม มีภาคเศรษฐกิจและอุตสาหกรรมหนึ่งที่ไม่ได้รับผลกระทบ ไม่ใช่แค่เพียงเอาตัวรอดได้ท่ามกลางวิกฤติการณ์เช่นนี้ ทว่ามีแต่จะยิ่งกอบโกยรายได้และผลกำไรมากขึ้นเท่านั้น นั่นคือบรรดาบริษัทผลิตยา ซึ่งต่างมองสถานการณ์การแพร่ระบาดของโรคโควิด-19 “คือโอกาสทางธุรกิจครั้งยิ่งใหญ่ที่อาจเกิดขึ้นครั้งเดียวในชีวิต”
แน่นอนในภาวะวิกฤติเช่นนี้ โลกต้องการยาและต้องการวัคซีนซึ่งมีประสิทธิภาพ ในปริมาณที่มากอย่างไม่เคยเกิดขึ้นมาก่อน และต้องแจกจ่ายให้ได้เร็วที่สุดด้วย 
บรรดาผู้ประกอบการที่เกี่ยวข้องทุกแห่งบนโลกต่างเร่งมือพัฒนา ผลิต และเสนอขายผลิตภัณฑ์ของตัวเอง
แม้โรคโควิด-19 เป็นวิกฤติด้านสาธารณสุขระดับโลก และประชาชนถือว่าผลิตภัณฑ์ของบริษัทยา “คือผู้รักษาชีวิต” แต่ในสายตาของนายทุนผู้ผลิตแล้ว “ยิ่งสถานการณ์เลวร้ายเท่าไหร่ นั่นหมายถึงรายได้และกำไรเป็นกอบเป็นกำมากขึ้นเท่านั้น”
ข้อมูลจากเว็บไซต์ opensecrets.org ซึ่งเป็นศูนย์ตอบสนองทางการเมือง ที่เป็นหนึ่งในองค์กรอิสระของสหรัฐ ระบุว่าในช่วงระยะเวลาเพียง 3 เดือนแรกของปีนี้ บรรดาบริษัทยาแถวหน้าของอเมริกา ใช้เงินรวมกันไปแล้วมากกว่า 92 ล้านดอลลาร์สหรัฐ ( ราว 2,876.38 ล้านบาท ) เพื่อล็อบบี้รัฐบาลของประธานาธิบดีโจ ไบเดน ในด้านการบริหารจัดการนโยบายที่เกี่ยวข้อง นับเป็นเม็ดเงินที่สูงกว่าธุรกิจและอุตสาหกรรมอื่นในช่วงเวลาเดียวกัน

