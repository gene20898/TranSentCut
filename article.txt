กรมราชทัณฑ์" รายงานสถานการณ์ COVID-19 ประจำวัน ไม่พบเรือนจำระบาดใหม่ต่อเนื่องเป็นวันที่ 8 
ขณะที่ผู้ติดเชื้อรักษาหายแล้ว 93.1%

เมื่อเวลา 12.00 น. วันที่ 5 ธันวาคม 2564 นายอายุตม์ สินธพพันธุ์ อธิบดีกรมราชทัณฑ์ เปิดเผยถึงสถานการณ์การแพร่ระบาดของโรคติดเชื้อไวรัสโควิด-19 ในเรือนจำและทัณฑสถาน 
(ข้อมูล ณ วันที่ 4 ธันวาคม 2564 เวลา 16.00 นาฬิกา)
พบผู้ติดเชื้อรายใหม่ 47 ราย 
(พบในเรือนจำสีแดง 4 ราย 
และ ในห้องแยกกักโรคผู้ต้องขังรับใหม่ 43 ราย)
มีผู้ติดเชื้อที่รักษาหายเพิ่มจำนวน 710 รายโดยไม่มีรายงานการเสียชีวิตติดต่อกันเป็นเวลา 16 วัน
ทำให้มีผู้ติดเชื้อที่ยังอยู่ในการดูแลของกรมราชทัณฑ์ 3,684 ราย 
(กลุ่มสีเขียว 89% สีเหลือง 10.8% และสีแดง 0.2%)
มีผู้ติดเชื้อรักษาหายสะสม 79,911 ราย หรือ 93.1% ของผู้ติดเชื้อสะสม 85,879 ราย
เสียชีวิตสะสม 183 ราย คิดเป็น 0.2% ของผู้ติดเชื้อสะสมทั้งหมด

นายอายุตม์ กล่าวว่า ในวันนี้ ทัณฑสถานหญิงสงขลาพ้นจากการระบาดซ้ำ
ขณะที่ไม่พบเรือนจำระบาดใหม่ต่อเนื่อง 8 วัน
ส่งผลให้มีเรือนจำสีขาวเพิ่มขึ้นอยู่ที่ 127 แห่งและเรือนจำสีแดงลดลงอยู่ที่ 15 แห่ง
โดยในจำนวนดังกล่าว เป็นเรือนจำที่อยู่ระหว่างควบคุมการระบาด 7 แห่ง 
(ระบาดใหม่ 5 แห่ง คือ ทัณฑสถานหญิงเชียงใหม่ เรือนจำอำเภอนาทวี เรือนจำกลางราชบุรี เรือนจำอำเภอปากพนัง และเรือนจำอำเภอฝาง 
และที่ระบาดซ้ำในแดนบางส่วน 2 แห่ง คือ เรือนจำจังหวัดกาญจนบุรี และเรือนจำกลางเชียงใหม่)
ขณะที่มีเรือนจำอยู่ในแผนสิ้นสุดการระบาดของโรค (แผน EXIT) จำนวน 8 แห่งซึ่งจะทยอยพ้นจากการระบาดอย่างต่อเนื่องในระยะต่อไป

เมื่อเวลา 09.00 น. วันที่ 5 ธ.ค.64 ผู้สื่อข่าวรายงานว่า สาธารณสุขจังหวัดบึงกาฬ รายงานยอดโควิด-19 รายใหม่ 39 รายเป็นการติดเชื้อในพื้นที่
ส่วนใหญ่เป็นผู้สัมผัสเสี่ยงสูงจากผู้ป่วยโควิด-19 เป็นบุคคลในครอบครัวหรือผู้ใกล้ชิดและไปมาหาสู่กันเป็นประจำ
ผู้ติดเชื้อจากอำเภอศรีวิไล (คลัสเตอร์ ต.นาสะแบง) 2 ราย เป็นผู้ติดเชื้อจากคลัสเตอร์ ต.นาสะแบง ที่มียอดผู้ป่วยสะสมทั้งหมด 31 ราย
และผู้สัมผัสเสี่ยงสูงเข้ารับการกักตัวระบบ CQ ในหมู่บ้านโดยใช้ศาลาประชาคมของหมู่บ้าน อำเภอเมืองบึงกาฬ 26 ราย แยกเป็น ต.บึงกาฬ (คลัสเตอร์ตลาดคับคั่ง 23 ราย ซึ่งมีผู้ป่วยสะสมแล้ว 33 ราย) ต.หนองเลิง 2 ราย (คลัสเตอร์ร.ร.อนุบาลวีริวิชญ์ อ.ปากคาด) และ ต.วิศิษฐ์ 1 ราย (แคมป์ก่อสร้างสะพานไทย-ลาว) อำเภอพรเจริญ ต.ศรีสำราญ 5 ราย 
(คลัสเตอร์หญิงตั้งครรภ์ เป็นผู้สัมผัสเสี่ยงสูงของผู้ป่วยโควิด-19 ที่เป็นผู้ติดเชื้อในหมู่บ้าน
ผู้ป่วยสะสมในคลัสเตอร์นี้รวม 37 ราย) 
ต.ป่าแฝก 4 ราย เดินทางมาจากพื้นที่ควบคุม(ฉะเชิงเทรา) 1 ราย/นำร่อง(กทม.) 1 ราย /นักท่องเที่ยว 2 ราย (ต.ชัยพร อ.เมือง 1 ราย และ ต.โนนสว่าง 1 ราย เป็นนักศึกษาทั้ง 2 ราย)
ทั้งนี้ผู้ติดเชื้อรายใหม่ทั้งหมดมีความเสี่ยงจากความใกล้ชิดและขาดการป้องกันโรคที่ดี

นายแพทย์ภมร ดรุณ นายแพทย์ สสจ.บึงกาฬ เปิดเผยว่าวันนี้ พบผู้ป่วยยืนยัน 39 ราย
ยอดผู้ป่วยรักษาหายวันนี้ 33 ราย กำลังรักษา 163 ราย
จำนวนผู้ติดเชื้อในจังหวัดสะสม 2,398 ราย
ผู้เสียชีวิตสะสมในจังหวัด 18 ศพ
ซึ่งผู้ป่วยทั้งหมดมาจากระบบเฝ้าระวังในโรงพยาบาล การตรวจเชิงรุกเฝ้าระวังในกลุ่มผู้สัมผัสเสี่ยงสูงที่อยู่ระหว่างกักกัน ผู้ที่เดินทางมาจากต่างจังหวัด
ซึ่งผู้ติดเชื้อที่เพิ่มขึ้นนี้ มาจากสัมผัสผู้ป่วยในครอบครัว/หมู่บ้าน ที่ยั้งอยู่ในระยะการเฝ้าระวัง

อย่างไรก็ตาม ขอให้ประชาชนยังคงเคร่งครัดการปฏิบัติตามมาตรการ D-M-H-T-V ให้ต่อเนื่อง
"การ์ดอย่าตก"
รณรงค์ร่วมกันปฏิบัติสำหรับตนเองและบุคคลในครอบครัว
หลีกเลี่ยงการเข้าไปอยู่ในสถานที่แออัด
ตลอดจนเฝ้าระวัง สังเกตอาการป่วยของตนเองและบุคคลใกล้ชิดอยู่เสมอ
ถึงแม้จะได้รับวัคซีนครบ 2 เข็มแล้ว หากมีอาการ ไข้ ไอ เจ็บคอ มีอาการทางระบบทางเดินหายใจ และมีจมูกไม่ได้กลิ่น ลิ้นไม่รับรส ให้รีบไปพบแพทย์เพื่อรับการตรวจวินิจฉัยและรักษาทันที
หรือหากต้องการตรวจเชื้อด้วยตนเอง สามารถลงทะเบียนรับชุดตรวจในแอปพลิเคชัน "เป๋าตัง" โดยกรอกข้อมูลส่วนบุคคลให้ครบ แล้วไปยื่นขอรับชุดตรวจ ATK ณ โรงพยาบาลหรือ รพ.สต.ได้ทุกแห่ง
